# Learner Requirement Document (LRD)

## Workshop: Onderzoekend Vermogen Ontwikkelen

*Van nieuwsgierigheid naar onderbouwde vraagstelling*

HBO Bedrijfskunde | STRA0R23-OND

| Document    | Learner Requirement Document |
|:------------|:-----------------------------|
| **Versie**  | 2.0 |
| **Datum**   | 22 februari 2026 |
| **Opleiding** | HBO Bedrijfskunde |
| **Doelgroep** | Studenten jaar 3/4 (minor/afstudeerfase), werkend in duo's aan praktijkopdrachten |
| **Context** | Expertmeeting Onderzoeken — voorbereiding op Plan van Aanpak (PvA) |
| **Duur**    | 90 minuten |
| **Auteur**  | Docent Onderzoek |

---

## 1. Inleiding en context

### 1.1 Doel van de workshop

Het doel van deze workshop is dat studenten **een onderzoekende houding ontwikkelen**. De onderzoeksvraag die zij formuleren is een belangrijk element daarvan, maar niet het einddoel. Het einddoel is dat onderzoeken, experimenteren en leren deel worden van wie zij zijn als professional — een growth mindset.

Studenten werken aan projecten rondom innovatie- en verandervermogen bij externe organisaties. Ze hebben hun externe analyse (trendanalyses) afgerond en zijn bezig de interne context in kaart te brengen. Deze week leveren zij hun Plan van Aanpak (PvA) op. De workshop rust op drie pijlers die samen het onderzoekend vermogen vormen, en levert concrete output die direct bruikbaar is voor het PvA.

### 1.2 Drie pijlers van onderzoekend vermogen

De workshop is gestructureerd rond de drie componenten van onderzoekend vermogen (Andriessen, 2014; Losse, 2015):

| Pijler | Omschrijving | Uiting in de workshop |
|:-------|:-------------|:----------------------|
| **Onderzoekende houding** | Nieuwsgierigheid, kritisch denken, de vraag achter de vraag stellen | Studenten graven voorbij het oppervlakkige probleem naar de onderliggende kern. Ze stellen vragen bij hun eigen aannames. |
| **Kennis toepassen** | Bestaande bronnen inzetten om het vraagstuk te doorgronden | Studenten raadplegen diverse brontypen — niet alleen literatuur, maar ook video (expert talks) en AI (Deep Research) — om perspectieven, dimensies en oplossingsrichtingen te verkennen. |
| **Onderzoek doen** | Systematisch een vraag formuleren die tot betrouwbare antwoorden leidt | Studenten formuleren een ontwerpende hoofdvraag die voldoet aan basiscriteria (onderzoekbaar, haalbaar, relevant) en kiezen bewust het strategische niveau (eindig/oneindig). |

### 1.3 Relatie tot app-LRD

Dit document definieert het **kader** van de workshop: leerdoelen, flow, deliverables en kwaliteitscriteria. Het app-LRD (`LRD_Ontwerpende_Onderzoeksvragen_v2.docx.md`) specificeert de concrete oefeningen, scaffolds, feedbackmechanismen en checkpunten die de workshop-activiteiten invullen. Verwijzingen naar het app-LRD staan per blok in de flowtabel (sectie 5).

---

## 2. Ontwerpfilosofie

### 2.1 Dan Pink's Theory of Motivation

| Principe | Toepassing in deze workshop |
|:---------|:----------------------------|
| **Autonomy** (zelfsturing) | Studenten werken aan hun eigen project. Ze kiezen zelf hun bronnen en maken bewust de keuze tussen eindig/oneindig formuleren. |
| **Mastery** (groei) | De workshop maakt groei zichtbaar: van nulmeting (check-in) via peer-feedback naar verbeterde vraag en reflectie op eigen onderzoekend vermogen. Elke stap is een level-up. |
| **Purpose** (betekenis) | Alles wat studenten doen is direct toepasbaar op hun PvA. Het hogere doel: een growth mindset ontwikkelen waarin onderzoeken, experimenteren en leren tot de eigen persoonlijkheid gaan behoren. |

### 2.2 KISS — Keep It Super Simple

- Maximaal 4 leerdoelen
- ~80% hands-on, ~20% instructie
- Elk blok heeft precies een functionele eis en een concreet deliverable
- Materialen worden hergebruikt uit bestaande bronnen (app-LRD, tutorial)

---

## 3. Leerdoelen

Na het doorlopen van de workshop kan de student:

1. **Onderzoekende houding demonstreren:** De vraag achter de vraag stellen — van het oppervlakkige probleem naar de onderliggende kern graven, en eigen aannames kritisch bevragen.

2. **Bronnen inzetten:** Diverse brontypen (literatuur, video/expert talks, AI/Deep Research) raadplegen om perspectieven, dimensies, variabelen en oplossingsrichtingen te verkennen die het eigen vraagstuk aanscherpen.

3. **Onderzoeksvraag formuleren:** Een ontwerpende hoofdvraag opstellen (actor + doel + waardecreatie) die voldoet aan basiscriteria (onderzoekbaar, haalbaar, relevant).

4. **Reflecteren op eigen onderzoekend vermogen:** Bewust kiezen en beargumenteren (eindig/oneindig), en de eigen groei als onderzoeker benoemen — welke pijler van onderzoekend vermogen is het meest gegroeid?

---

## 4. Doelgroep, voorkennis en differentiatie

### 4.1 Voorkennis

De workshop veronderstelt dat studenten:

- Bekend zijn met probleemstelling en doelstelling.
- Een externe analyse (trendanalyses) hebben afgerond.
- Bezig zijn met de interne contextanalyse van hun organisatie.
- De tutorial *Van Klassieke naar Organische Strategie* hebben doorlopen (eindig/oneindig denken, VUCA, emergente strategie).
- Het leesmateriaal hebben doorgenomen: Losse (beroepsproducten en onderzoekend vermogen) en het stappenplan verdiepende vragen.

### 4.2 Differentiatie in startpunt

| Startpunt | Route in de workshop |
|:----------|:---------------------|
| **Nog geen onderzoeksvraag** | Doorloopt het scaffold van scratch: vul actor, doel en waardecreatie in. Gebruik bronverkenning om de componenten te onderbouwen. |
| **Concept-onderzoeksvraag** | Ontleedt de bestaande vraag in de drie scaffoldcomponenten. Toetst op basiscriteria. Gebruikt bronverkenning om te verbeteren en aan te scherpen. |

Beide routes leiden naar dezelfde deliverables. De check-in (Blok 0) inventariseert wie waar staat, zodat de docent gericht kan begeleiden.

---

## 5. Workshopflow (90 min) — functionele eisen per blok

~80% hands-on, ~20% instructie. De drie pijlers van onderzoekend vermogen lopen als rode draad door alle blokken.

### Overzicht

| Blok | Tijd | Functionele eis | Pijler OV | Pink |
|:-----|:-----|:----------------|:----------|:-----|
| 0 | 5 min | Check-in: startpunt inventariseren | — | Mastery |
| 1 | 10 min | Micro-instructie: onderzoekend vermogen als kapstok | Alle drie | Purpose |
| 2 | 35 min | Werksessie: formuleren + bronverkenning | Houding + Kennis + Onderzoek | Autonomy + Mastery |
| 3 | 10 min | Peer-toetsing | Houding + Onderzoek | Mastery |
| 4 | 10 min | Eindig/oneindig uitdaging | Houding + Kennis | Autonomy + Purpose |
| 5 | 10 min | Definitieve vraag + beargumendering | Onderzoek | Autonomy |
| 6 | 5 min | Plenaire showcase | Alle drie | Mastery + Purpose |
| 7 | 5 min | Reflectie op eigen onderzoekend vermogen | Houding | Mastery + Purpose |

### Blok 0 — Check-in (5 min)

| | |
|:--|:--|
| **Functionele eis** | Inventariseer het startpunt van elke student: heeft het duo al een (concept-)onderzoeksvraag of niet? Maak het resultaat zichtbaar voor de groep. |
| **Deliverable** | Nulmeting: overzicht wie waar staat. |
| **Pijler OV** | — |
| **Pink** | Mastery (nulmeting, bewustzijn van eigen niveau) |
| **App-LRD ref** | — |

### Blok 1 — Micro-instructie: onderzoekend vermogen (10 min)

| | |
|:--|:--|
| **Functionele eis** | Presenteer onderzoekend vermogen als kapstok voor de workshop: de drie pijlers (houding, kennis toepassen, onderzoek doen). Toon een voorbeeld van "de vraag achter de vraag" — hoe een oppervlakkige opdracht leidt tot een diepere onderzoeksvraag. Introduceer bronverkenning als integraal onderdeel: niet alleen literatuur, maar ook video (YouTube expert talks) en AI (Deep Research). Toon kort het verband probleemstelling → doelstelling → hoofdvraag en het eindig vs. oneindig contrast. |
| **Deliverable** | Studenten herkennen de drie pijlers in hun eigen project en begrijpen het belang van bronverkenning bij vraagformulering. |
| **Pijler OV** | Alle drie (introductie) |
| **Pink** | Purpose (waarom onderzoekend vermogen ertoe doet voor hun professionele ontwikkeling en hun PvA) |
| **App-LRD ref** | §4.1 (structuur), §4.2 (kwaliteitsladder), §4.3 (voorbeelden eindig/oneindig) |

### Blok 2 — Werksessie: formuleren met bronverkenning (35 min)

| | |
|:--|:--|
| **Functionele eis** | Studenten formuleren of verbeteren hun onderzoeksvraag in drie componenten (actor, doel, waardecreatie). **Twee routes:** nieuw formuleren of bestaande vraag ontleden en verbeteren. **Geintegreerde bronverkenning:** studenten raadplegen minimaal twee typen bronnen (literatuur, video, AI) om hun vraag aan te scherpen op perspectieven, dimensies, variabelen en oplossingsrichtingen. Docent loopt rond als sparringpartner en stelt Socratische vragen die de onderzoekende houding prikkelen. |
| **Deliverable** | Concept-hoofdvraag per duo + bronnennotitie (welke bronnen geraadpleegd, welke inzichten hebben de vraag beinvloed). |
| **Pijler OV** | Houding (vraag achter de vraag) + Kennis (bronverkenning) + Onderzoek (scaffolded formulering) |
| **Pink** | Autonomy (eigen project, eigen bronkeuze) + Mastery (van startpunt naar concept) |
| **App-LRD ref** | FR-01 (scaffolded invoer), §4.1 (structuur user story-analogie) |

**Diepte-check (5 min) — vóór het formuleren:**

Studenten beantwoorden individueel twee vragen voordat ze de scaffoldtemplate invullen:

1. *Wie ervaart het probleem?* — bepaal de echte actor (probleemeigenaar ≠ altijd de opdrachtgever).
2. *Wat verandert er concreet in de organisatie als jouw vraag beantwoord is?* — bepaal het schaalniveau van het doel.

Als het antwoord op vraag 2 alleen een schema of document oplevert: het gaat om **ontwerp**. Als het antwoord ook mensen, overlegstructuren, bevoegdheden, skills, werkwijzen of cultuur omvat: het gaat om **inrichting** — een fundamenteel breder vraagstuk. Studenten die "ontwerp" zeggen maar "inrichting" bedoelen, merken het verschil zodra ze de implicaties benoemen.

Docent pikt tijdens de rondgang de duo's eruit waar actor of schaalniveau nog niet klopt.

**Bronverkenning — drie brontypen:**

| Brontype | Waarde voor vraagformulering | Voorbeelden |
|:---------|:-----------------------------|:------------|
| **Literatuur** | Laatste inzichten, perspectieven, variabelen, theoretische onderbouwing | Wetenschappelijke artikelen, vakpublicaties, Scribbr |
| **Video** | Framing, nieuwe invalshoeken, expert-perspectieven | YouTube expert talks, TED talks, webinars |
| **AI** | Snelle verkenning van dimensies, oplossingsrichtingen, onderzoeksmethoden, visualisatie | Deep Research, AI-gestuurde literatuurverkenning |

### Blok 3 — Peer-toetsing (10 min)

| | |
|:--|:--|
| **Functionele eis** | Duo's wisselen hun concept-vraag met een ander duo. Toetsing op drie basiscriteria: onderzoekbaar, haalbaar, relevant. Peers bevragen ook: welke bronnen heb je gebruikt en wat leverde dat op? |
| **Deliverable** | Feedback ontvangen per duo (minimaal 1 sterk punt, 1 verbeterpunt). |
| **Pijler OV** | Houding (kritisch bevragen) + Onderzoek (kwaliteitscheck) |
| **Pink** | Mastery (extern perspectief op eigen werk) |
| **App-LRD ref** | §5.1 (onderzoekbaarheid, checkpunten 1-8), §5.2 (haalbaarheid, checkpunten 9-14), §5.3 (relevantie, checkpunten 15-19) |

### Blok 4 — Eindig/oneindig uitdaging (10 min)

| | |
|:--|:--|
| **Functionele eis** | Duo's formuleren een variant van hun vraag op het andere niveau (eindig → oneindig of vice versa). Daarna kiezen ze bewust welk niveau het beste past bij de context van hun opdrachtgever en beargumenteren die keuze. |
| **Deliverable** | Twee varianten (eindig + oneindig) + bewuste, beargumenteerde keuze. |
| **Pijler OV** | Houding (bewust kiezen, niet klakkeloos volgen) + Kennis (strategische inzichten toepassen) |
| **Pink** | Autonomy (eigen keuze) + Purpose (strategisch bewustzijn) |
| **App-LRD ref** | §4.2 (kwaliteitsladder), §4.3 (voorbeelden), §4.4 (signaalwoorden), §5.4 (checkpunten 25-28) |

### Blok 5 — Definitieve vraag (10 min)

| | |
|:--|:--|
| **Functionele eis** | Verwerk alle feedback. Schrijf de definitieve hoofdvraag en een korte beargumentering van de eindig/oneindig-keuze (1 alinea). Dit is direct input voor PvA H4. |
| **Deliverable** | Definitieve ontwerpende hoofdvraag + reflectie-alinea. |
| **Pijler OV** | Onderzoek (definitieve formulering) |
| **Pink** | Autonomy (eigenaarschap over eindresultaat) |
| **App-LRD ref** | FR-02 (vrije invoer/bewerking), FR-09 (reflectie-invoer) |

### Blok 6 — Plenaire showcase (5 min)

| | |
|:--|:--|
| **Functionele eis** | 2-3 duo's presenteren hun definitieve vraag. De groep geeft per duo 1 concrete tip. |
| **Deliverable** | Collectieve validatie en laatste inspiratie. |
| **Pijler OV** | Alle drie (delen en leren van elkaar) |
| **Pink** | Mastery (trots op resultaat) + Purpose (leren van elkaar) |
| **App-LRD ref** | — |

### Blok 7 — Reflectie op eigen onderzoekend vermogen (5 min)

| | |
|:--|:--|
| **Functionele eis** | Individuele reflectie op eigen onderzoekend vermogen: wat heb ik geleerd over mezelf als onderzoeker? Welke pijler (houding, kennis toepassen, onderzoek doen) is het meest gegroeid? Formuleer de concrete volgende stap richting PvA-deadline. |
| **Deliverable** | Persoonlijke reflectie op onderzoekend vermogen + concrete volgende stap voor PvA. |
| **Pijler OV** | Houding (zelfreflectie) |
| **Pink** | Mastery (groei zichtbaar maken) + Purpose (verbinding met professionele identiteit) |
| **App-LRD ref** | — |

---

## 6. Deliverables

Studenten verlaten de workshop met:

1. Een geformuleerde **ontwerpende hoofdvraag** (structuur: actor + doel + waardecreatie).
2. Een **bronnennotitie** (welke bronnen geraadpleegd, welke inzichten hebben de vraag beinvloed).
3. Twee varianten (**eindig + oneindig**) met een bewuste, beargumenteerde keuze.
4. **Peer-feedback** ontvangen en verwerkt.
5. Een **reflectie-alinea** die de eindig/oneindig-keuze beargumenteert.
6. Een **reflectie op eigen onderzoekend vermogen** (welke pijler is het meest gegroeid).
7. Een **concrete volgende stap** richting PvA.

Deliverables 1, 2, 3 en 5 zijn direct bruikbaar als input voor het Plan van Aanpak (H4: Projectontwerp).

---

## 7. Materialen en tooling

| Materiaal | Bron | App-LRD referentie |
|:----------|:-----|:-------------------|
| Scaffold-template (actor / doel / waardecreatie) | Nader te ontwerpen via app-LRD | FR-01 |
| Checklist basiscriteria (3 clusters, compact formaat) | Nader te ontwerpen via app-LRD | §5.1, §5.2, §5.3 |
| Voorbeelden eindig vs. oneindig | App-LRD v2 | §4.3 |
| Signaalwoordenlijst eindig/oneindig | App-LRD v2 | §4.4 |
| Voorbeelden slecht geformuleerde vragen | App-LRD v2 | §4.5 |
| Poll-tool (check-in/check-out) | Mentimeter, Wooclap of vergelijkbaar | — |
| Bronverkenning-tools | Laptops met internettoegang, AI-tool | — |

---

## 8. Acceptatiecriteria

| # | Criterium | Meetbaar |
|:--|:----------|:---------|
| AC-01 | Minimaal 80% van de studenten verlaat de zaal met een geformuleerde hoofdvraag. | Tel deliverables bij afsluiting. |
| AC-02 | Studenten beoordelen de workshop als nuttig voor hun PvA (>=3.5/5). | Korte evaluatie na afloop. |
| AC-03 | Elke student heeft minimaal 1 iteratie van de vraag doorlopen. | Zichtbaar in werksessies (Blok 2 → 5). |
| AC-04 | Elk duo heeft peer-feedback gegeven en ontvangen. | Zichtbaar in Blok 3. |
| AC-05 | Minimaal 70% van de studenten kan beargumenteren waarom hun vraag eindig of oneindig is. | Reflectie-alinea (Blok 5). |
| AC-06 | Verhouding instructie/hands-on is ~20/80 (max 15 min instructie op 90 min). | Tijdsmeting. |
| AC-07 | Minimaal 70% van de studenten kan in de reflectie benoemen welke pijler van onderzoekend vermogen zij het meest hebben ontwikkeld. | Reflectie (Blok 7). |

---

## 9. Bronnen

- Andriessen, D. (2014). *Praktisch relevant en methodisch grondig? Dimensies van onderzoek in het hbo.* Hogeschool Utrecht.
- Losse, M.A. (2015). De relevantie van onderzoekend vermogen: Waarom 'beroepsproducten' de sleutel zijn. *TH&MA*, 5-15.
- Pink, D.H. (2009). *Drive: The Surprising Truth About What Motivates Us.* Riverhead Books.
- Sinek, S. (2019). *The Infinite Game.* Portfolio/Penguin.
- Scribbr. (2023). *Heb ik een goede hoofdvraag voor mijn scriptie?*
- Business Data Solutions. (2026). *Van Klassieke naar Organische Strategie: Een interactieve tutorial.*
- App-LRD: `LRD_Ontwerpende_Onderzoeksvragen_v2.docx.md` (versie 2.0, 22 feb 2026).
